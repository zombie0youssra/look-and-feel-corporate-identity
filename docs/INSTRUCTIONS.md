# Naam
Ontwerp en maak voor een opdrachtgever een component of website op basis van een bestaande huisstijl 

## Context
Deze leertaak hoort bij sprint 4 Look and Feel. Dit is een opdracht die je individueel uitvoert voor een opdrachtgever.

## Doel van deze opdracht
Je leert hoe onderdelen van een website op basis van een bestaande huisstijl maakt.

## Werkwijze
Bij elke leertaak wordt de development-lifecycle doorlopen. Hierdoor ontwikkel je een standaard aanpak voor frontend praktijkvraagstukken, werk je systematisch aan leertaken, ervaar je de relevantie van het geleerde en verwerf je de kennis, houding en vaardigheden die de beroepspraktijk van je vraagt.
De development lifecycle kent de volgende stappen:

1. Analyseren - bijvoorbeeld: grip krijgen op een taak door gesprekken met een opdrachtgever, schrijven van een debriefing, maken van een todo lijst, inventarisatie van bestaande informatie, overzicht creÃ«ren, plannen, definition of done etc.
2. Ontwerpen - bijvoorbeeld: het maken van idee-schetsen, customer journey, breakdown chart, wireflows, navigatiestructuur en layout.
3. Bouwen - bijvoorbeeld: toepassen van webtechnologie (HTML, CSS, JS), gebruik van tooling, werken volgens conventies en wetgeving, documenteren en bijhouden van een changelog.
4. Integreren - bijvoorbeeld: publiceren, live zetten, uploaden naar de server, toevoegen in een bestaand systeem, ftp-en.
5. Testen - bijvoorbeeld: Unit testing (TDD), System test, User test, device lab test, A\B testing.

### Aanpak
1. Kies een user story uit de backlog van het project waar je aan gaat werken. De projecten staan bij [FDND Agency](https://github.com/fdnd-agency).  
2. Fork deze leertaak
3. Kopieer/plak de user story waar jij aan gaat werken naar de Wiki van de geforkte repository, dit ga je ontwerpen en maken
4. Documenteer je proces a.h.v de development life cycle
5. En schrijf een goede readme

## Criteria

De focus van deze sprint ligt op het toepassen van een huisstijl en het maken van formulieren.

Voor deze leertaak gelden de gedragscriteria voor sprint 4: 
* Lerend vermogen: Toont beginnend inzicht in eigen capaciteiten en beperkingen en kan deze benoemen
* Samenwerken: Draagt verantwoording voor eigen resultaten en verwerkt ontvangen feedback
* Communiceren: Luistert naar wat een ander zegt en neemt dit serieus
* Probleemoplossend vermogen: Analyseert een vraag en volgt de aangeboden oplossingsrichting
* Probleemoplossend vermogen: Gebruikt aangeboden principes en conventies op het gebied van frontend, interface design en vormgeving om een passende oplossing voor een opdrachtgever te realiseren

Deze opdracht is done als:
- [ ] de door jou gemaakte onderdelen onderbouwd en aantoonbaar voldoen aan de huisstijl van de opdrachtgever
- [ ] je hebt gewerkt volgens de verschillende fases van de development-lifecycle
- [ ] je hebt je werk gedocumenteerd in de Readme en Wiki (user story, ontwerpbeslissingen, schetsen en code voorbeelden)
- [ ] de website op Github staat en een live url heeft



